Pubblicata a Napoli nel 1834, Aspasia è probabilmente la poesia più intima e struggente del Ciclo di Aspasia, un insieme di cinque componimenti che il grande poeta recanatese dedicò a Fanny Targioni Tozzetti, la donna di cui, non corrisposto, si innamorò. Dall'esperienza biografica, fortemente negativa, scaturì una profonda ed amara riflessione sull'amore.

Durante il soggiorno fiorentino negli anni dal 1830 al 1832, **Giacomo Leopardi** si innamorò di **Fanny Targioni Tozzetti**, una nobildonna bella e colta che però, pur mostrandogli affetto fraterno, mai lo corrispose dal punto di vista sentimentale vero e proprio.  
La profonda amarezza e il forte senso di frustrazione che scaturirono dalla mancata relazione portarono alla composizione del **Ciclo di Aspasia**, cinque canti fra cui, anche, **_Aspasia_** che la maggior parte della critica considera la sola e **unica poesia d’amore di Leopardi**.

#Testo 
> Torna dinanzi al mio pensier talora  
> il tuo sembiante, Aspasia. O fuggitivo  
> per abitati lochi a me lampeggia  
> in altri volti; o per deserti campi,  
> al dí sereno, alle tacenti stelle,  
> da soave armonia quasi ridesta,  
> nell’alma a sgomentarsi ancor vicina,  
> quella superba vision risorge.  
> Quanto adorata, o numi, e quale un giorno  
> mia delizia ed erinni! E mai non sento  
> mover profumo di fiorita piaggia,  
> né di fiori olezzar vie cittadine,  
> ch’io non ti vegga ancor qual eri il giorno  
> che ne’ vezzosi appartamenti accolta,  
> tutti odorati de’ novelli fiori  
> di primavera, del color vestita  
> della bruna viola, a me si offerse  
> l’angelica tua forma, inchino il fianco  
> sovra nitide pelli, e circonfusa  
> d’arcana voluttá; quando tu, dotta  
> allettatrice, fervidi sonanti  
> baci scoccavi nelle curve labbra
> 
> de’ tuoi bambini, il niveo collo intanto  
> porgendo, e lor di tue cagioni ignari  
> con la man leggiadrissima stringevi  
> al seno ascoso e desiato. Apparve  
> novo ciel, nova terra, e quasi un raggio  
> divino al pensier mio. Cosí nel fianco  
> non punto inerme a viva forza impresse  
> il tuo braccio lo stral, che poscia fitto  
> ululando portai finch’a quel giorno  
> si fu due volte ricondotto il sole.
> 
> Raggio divino al mio pensiero apparve,  
> donna, la tua beltá. Simile effetto  
> fan la bellezza e i musicali accordi,  
> ch’alto mistero d’ignorati Elisi  
> paion sovente rivelar. Vagheggia  
> il piagato mortal quindi la figlia  
> della sua mente, l’amorosa idea,  
> che gran parte d’Olimpo in sé racchiude,  
> tutta al volto, ai costumi, alla favella  
> pari alla donna che il rapito amante  
> vagheggiare ed amar confuso estima.  
> Or questa egli non giá, ma quella, ancora  
> nei corporali amplessi, inchina ed ama.  
> Alfin l’errore e gli scambiati oggetti  
> conoscendo, s’adira; e spesso incolpa  
> la donna a torto. A quella eccelsa imago  
> sorge di rado il femminile ingegno;  
> e ciò che inspira ai generosi amanti  
> la sua stessa beltá, donna non pensa,  
> né comprender potria. Non cape in quelle  
> anguste fronti ugual concetto. E male  
> al vivo sfolgorar di quegli sguardi  
> spera l’uomo ingannato, e mal richiede  
> sensi profondi, sconosciuti, e molto  
> piú che virili, in chi dell’uomo al tutto
> 
> da natura è minor. Che se piú molli  
> e piú tenui le membra, essa la mente  
> men capace e men forte anco riceve.
> 
> Né tu finor giammai quel che tu stessa  
> inspirasti alcun tempo al mio pensiero,  
> potesti, Aspasia, immaginar. Non sai  
> che smisurato amor, che affanni intensi,  
> che indicibili moti e che deliri  
> movesti in me; né verrá tempo alcuno  
> che tu l’intenda. In simil guisa ignora  
> esecutor di musici concenti  
> quel ch’ei con mano o con la voce adopra  
> in chi l’ascolta. Or quell’Aspasia è morta  
> che tanto amai. Giace per sempre, oggetto  
> della mia vita un dí: se non se quanto,  
> pur come cara larva, ad ora ad ora  
> tornar costuma e disparir. Tu vivi,  
> bella non solo ancor, ma bella tanto,  
> al parer mio, che tutte l’altre avanzi.  
> Pur quell’ardor che da te nacque è spento:  
> perch’io te non amai, ma quella diva  
> che giá vita, or sepolcro, ha nel mio core.  
> Quella adorai gran tempo; e sí mi piacque  
> sua celeste beltá, ch’io, per insino  
> giá dal principio conoscente e chiaro  
> dell’esser tuo, dell’arti e delle frodi,  
> pur ne’ tuoi contemplando i suoi begli occhi,  
> cupido ti seguii finch’ella visse,  
> ingannato non giá, ma dal piacere  
> di quella dolce somiglianza un lungo  
> servaggio ed aspro a tollerar condotto.
> 
> Or ti vanta, che il puoi. Narra che sola  
> sei del tuo sesso a cui piegar sostenni  
> l’altèro capo, a cui spontaneo porsi
> 
> l’indomito mio cor. Narra che prima,  
> e spero ultima certo, il ciglio mio  
> supplichevol vedesti, a te dinanzi  
> me timido, tremante (ardo in ridirlo  
> di sdegno e di rossor), me di me privo,  
> ogni tua voglia, ogni parola, ogni atto  
> spiar sommessamente, a’ tuoi superbi  
> fastidi impallidir, brillare in volto  
> ad un segno cortese, ad ogni sguardo  
> mutar forma e color. Cadde l’incanto,  
> e spezzato con esso, a terra sparso  
> il giogo: onde m’allegro. E sebben pieni  
> di tedio, alfin dopo il servire e dopo  
> un lungo vaneggiar, contento abbraccio  
> senno con libertá. Che se d’affetti  
> orba la vita, e di gentili errori,  
> è notte senza stelle a mezzo il verno,  
> giá del fato mortale a me bastante  
> e conforto e vendetta è che su l’erba  
> qui neghittoso immobile giacendo,  
> il mar, la terra e il ciel miro e sorrido.

---

#Parafrasi
La tua immagine si ferma ogni tanto nella mia mente,  
Aspasia.  
In questo momento la rivedo, velocemente,  
in altri volti della città,  
ora essa mi arriva nella pace di un giorno sereno,  
o dalle silenziose stelle, e la mia anima si ripete a turbarsi .  
Quanta desiderata è stata questa immagine  
e un giorno è stata il mio tormento e il mio piacere.  
Un dolce alito che sento emanare dalla fiorita campagna,  
o che provenga dalle vie della città,  
mi porta alla mente il momento nel quale io ti vidi,  
tutta raccolta nei tuoi appartamenti, odorosi di  
fiori appena colti, vestita con una bruna veste  
appoggiata sopra un divano,  
tutta avvolta di misteriosa voluttà, e tu,  
dotta allettatrice, intanto che davi un bacio ai tuoi figli e  
li stringevi con le tue delicate mani al  
tuo seno coperto e desiderato, alzando il tuo bianco collo,  
ti muovevi con un fare piacevole .  
Allora un nuovo cielo, una nuova terra, un raggio  
divino, mi apparvero , che io ferito da Cupido,  
mi innamorai di te.  
In me feci entrare questo triste amore , gridando,  
fino ad ora che fanno due anni.

La tua bellezza mi apparve in un raggio divino.  
La bellezza e l’armonia musicale hanno lo stesso effetto,  
e pare che vogliano svelare il mistero e  
la bellezza di luoghi paradisiaci.  
Il giovane innamorato, allora,  
insegue quell’immagine di bellezza che ha nei pensieri;  
una bellezza che presenta la perfezione divina.  
Il giovane amante, confronta l’idea di donna ideale  
con quella di donna reale e confonde le due immagini,  
in modo nei rapporti corporali tende a desiderare  
più la donna ideale che la donna reale.  
Confonde la donna reale con quella ideale  
e spesso tende a dare la colpa alla donna amata.  
La donna non potrà mai sapere  
quale concetto si fa il giovane dell’amore e  
non lo può capire perché un pensiero così  
alto non entra nella sua mente. Il giovane  
vorrebbe intuire il problema tra la donna ideale  
e quella reale, negli occhi di lei, o  
nei suoi sentimenti e idee, che pur sono distinti  
nelle donne, per natura inferiori.  
Esse, così come ricevono dalla nascita  
delle membra più fragili, hanno anche  
una modo di pensare meno capace e meno forte.

O Aspasia, tu non puoi capire,  
non immagini quale incredibile amore, quali affanni intensi,  
quali immensi sentimenti amorosi,  
hai fatto nascere in me e  
come un direttore d’orchestra che non sa  
quali sono gli effetti che egli invia in chi lo segue.  
Ora, però,l’idea è morta per sempre, e certe volte, mi  
mi si avvicina e poi si allontana la sua debole immagine.  
Tu, invece, Aspasia reale, sei in vita  
e sembri la più bella delle donne .  
La passione per te è forse scomparsa:  
perché io non mi innamorai di te ma dell’idea della bellezza  
che sta ancora dentro al mio cuore.  
Io ero avvinto dalla tua ideale bellezza  
e mi piacque tanto che io,  
ben convinto delle tue arti e  
delle tue trame, ammirando nei tuoi occhi reali  
i begli occhi della donna ideale, ti ho seguito,  
fino a quando l’idea di bellezza ha avuto dimora in me;  
accettai di essere avvolto dal tuo dominio,  
per il bel piacere che avvertivo  
nel vedere la somiglianza tra l’ideale e te.

Ora tu, Aspasia reale, ti puoi dare arie in quanto  
perchè sei stata la sola  
a cui io sottomisi il mio fiero capo e  
a cui io porsi il mio amore indomito.  
Tu sei stata la prima donna, e credo  
che sarai anche l’ultima, che vedesti me tremante,  
e che vedesti me fuor di me,  
che mi vedesti impallidire, illuminare nello sguardo  
ad ogni tuo atteggiamento verso di me.  
Ora la mia passione è terminata,  
e non sono più legato a te,  
e questo mi fa piacere.  
Così ora io rinsavisco  
riprendo la mia libertà.  
Comunque la mia vita, priva d’amore,  
è triste come una notte buia e senza stelle  
in pieno inverno, perché sono purtroppo solo.  
Ma la rivincita che io mi prendo  
sul mio destino mortale consiste nel fatto che  
sono divenuto indifferente , e ci scherzo sopra  
mentre sto ad ammirare il mare,  
la terra e il cielo.

#Analisi

_Aspasia_ non esprime tanto la passione e la sofferenza che da essa scaturisce, quanto piuttosto la _"[quiete dopo la tempesta](https://www.sololibri.net/la-quiete-dopo-la-tempesta-parafrasi-analisi-del-testo.html)"_, il momento in cui essa, ormai scemata, lascia il posto a quella sorta di distacco che rasserena l’animo.  
Un profumo, un gesto, un volto possono ancora ridestare nella mente del poeta le fattezze di Fanny, ma non più il tormento e lo struggimento che, finito il sentimento, non hanno più ragion d’essere.  
La disillusione porta con sé la libertà, la donna ideale non esiste per nessuno, tutto è effimero e vano, anche l’amore.  
Ciò non vale solo per Leopardi, ma per chiunque altro.  
La certezza di ciò, strappa persino un sorriso al poeta, amaro sì, ma anche affrancatore.

La **polemica con il sesso femminile** è un altro aspetto del canto che deve essere sottolineato. Secondo l’autore, infatti, dal punto di vista sentimentale, esso sarebbe inferiore a quello maschile, poiché incapace di coglierne il grande fervore emotivo e lo slancio ideale.  
Teniamo presente che qui Leopardi è, in fondo, un innamorato deluso, che quasi si giustifica di quanto provato per una donna che, a suo dire, non lo meritava.  
Reazione umanissima, che accomuna il poeta a tutti noi.

Fortemente intellettuale, invece, è l’intelaiatura del componimento, di cui il dato biografico è un elemento preponderante ma non esclusivo.  
Da esso, infatti, si sviluppa una **riflessione filosofica** che abbraccia l’amore inteso come sentimento universale fino al senso ultimo e alla vanità del tutto, tema tipicamente leopardiano.  
La componente intimistica del canto costituisce, in sintesi, il punto di partenza per più ampie considerazioni sulla vita e sul suo significato più vero e profondo.

---
**METRICA**:
La poesia è composta da **quattro strofe di otto versi** ciascuna (ottave), con rime alternate (ABABABAB), una forma metrica molto comune nella produzione poetica del Leopardi. La metrica regolare sottolinea la simmetria e l’armonia del verso, in contrasto con la solitudine e l’infelicità espresse nei contenuti della poesia.

### **Versi**

Ogni verso ha una **lunghezza regolare**, composta da decasillabi e **endecasillabi**, un elemento tipico della tradizione poetica classica italiana. Questo uso di un metro preciso riflette la serietà della riflessione leopardiana, che pur trattando temi dolorosi, si esprime con un linguaggio ricercato.

### **Rime e ritmo**

Le rime alternate (ABABABAB) offrono una musicalità regolare, ma il ritmo varia all’interno dei versi per esprimere l’intensità emotiva. La regolarità metrica contrastata dalla natura dei temi trattati, come la solitudine e la malinconia, crea una tensione tra la forma esterna e il contenuto interiore.

---
**RETORICA**:
In _Aspasia_, Leopardi utilizza numerose figure retoriche, tra cui metafore, antitesi, e apostrofi, per creare un effetto emotivo profondo e per comunicare il dolore della protagonista, Aspasia, che vive una condizione di bellezza e potere, ma anche di solitudine e vuoto.

#### 1. **Apostrofe**

La poesia si apre con un apostrofe a **Aspasia** stessa, nella quale il poeta la invoca direttamente, cercando di entrare nel suo cuore e nella sua psicologia. L’apostrofe è una figura retorica che implica un'interruzione nel discorso per rivolgersi a una persona o un’entità assente. Leopardi fa appello alla sua figura mitologica, ma allo stesso tempo la carica di un significato universale, che si riferisce a tutte le donne che, pur nella loro bellezza e importanza, soffrono di una solitudine esistenziale.

> "O Aspasia, quante volte, o quante,  
> ti piacque in sí tu solitaria  
> sotto il cielo a me, pensosa, tra l’onde  
> dolce, non che sazio, piangere,"

#### 2. **Antitesi**

Un'altra figura retorica centrale è l'antitesi, che mette in contrasto la bellezza esteriore di Aspasia e il vuoto interiore che essa nasconde. Leopardi evidenzia il contrasto tra la magnificenza della sua condizione (amata da Pericle, circondata dall’attenzione degli altri) e la sua solitudine interiore, legata alla consapevolezza della vanità e dell’infelicità della vita umana.

> "se a sol del pianto e a della tua morte  
> te pure onore e gloria assicura!"

Il contrasto tra la gloria esteriore e la miseria interiore dell’animo umano diventa un tema dominante nella poesia, un'ulteriore manifestazione della visione leopardiana della vita, dove ogni bellezza è destinata a sfiorire e ogni grandezza nasconde una tragedia segreta.

#### 3. **Metafora**

Leopardi utilizza anche **metafore** per esprimere la condizione umana di Aspasia. La figura della "solitaria" è metafora della solitudine universale della donna e dell'essere umano di fronte alla propria condizione esistenziale. La bellezza è paragonata a qualcosa di effimero, destinato a svanire, come il pianto che non porta mai un reale sollievo.

#### 4. **Simbolismo della "solitudine" e della "morte"**

Il tema della solitudine di Aspasia è simbolicamente legato alla **morte**, intesa come metafora della vanità della bellezza umana e dell’impossibilità di sfuggire al dolore e alla fine. Aspasia, pur essendo una donna di grande fascino, è condannata a una solitudine esistenziale che la rende priva di felicità autentica. La sua bellezza non è in grado di darle la pace interiore, ma anzi diventa il simbolo della fragilità della condizione umana.

> "D’un’ombra, orma di gloria, d’un respiro  
> la donna, allor che giunse il suo destino."

La bellezza della donna si presenta come un'ombra di gloria, destinata a svanire, proprio come la gloria umana stessa.

#### 5. **L’uso della natura come riflesso psicologico**

Leopardi fa ampio uso della natura per esprimere stati d’animo. Nel corso della poesia, la natura funge da specchio della condizione interiore di Aspasia, rendendo la sofferenza e la bellezza delle sue riflessioni ancora più potenti. Le immagini della solitudine e della morte si sovrappongono a quelle naturali per creare una visione di malinconia e inevitabilità.

---
#Commento
Quando compone **_Aspasia_**, nella primavera del 1834, **Giacomo Leopardi** si è ormai abituato alla nuova vita a Napoli, dove soggiorna insieme all’amico **Antonio Ranieri.**  
Il poeta ha lasciato Firenze da circa due anni ma il ricordo di **Fanny**, sebbene attenuato dal tempo, è tutt’altro che scomparso, anzi.  
Di tanto in tanto il volto bellissimo della donna gli torna alla memoria e con esso gli atteggiamenti materni, l’eleganza dei modi e la raffinatezza intellettuale che lo avevano fatto perdutamente innamorare di lei.  
Il forte sentimento, non corrisposto, ha lasciato in lui una piaga profonda, un tormento interiore che lo porta ad un’amara riflessione sull’amore non solo dal punto di vista privato e personale ma universale.

Aspasia (lo pseudonimo ispirato ad Aspasia, moglie di Pericle, dietro il quale si celano il nome e la persona di **Fanny Targioni Tozzetti**) era apparsa al poeta come una **figura divina**, ma soltanto perché vista con gli occhi ingenui e sognanti dell’amore, che inevitabilmente inducono la mente a creare un ideale di donna che, in realtà, non esiste.  
La nobile fiorentina non può neanche immaginare quali passioni, emozioni, deliri e pensieri abbia scatenato nel cuore fragile e rapito del poeta in quanto, per sua stessa natura, non ha né la capacità né la sensibilità di comprendere l’elevatezza dei suoi sentimenti.  
Adesso che l’incanto si è spezzato, nonostante la cocente delusione, Leopardi è finalmente libero di togliere quel velo divino del quale aveva voluto ammantare Aspasia e guardarla per come davvero è, in tutta la sua voluttuosa fisicità, che quasi riesce a sfiorare con le dita, ma ormai priva di quelle connotazioni ideali che l’avevano resa unica e meritevole dei suoi sospiri.  
Quell’Aspasia non esiste più, è morta.

Ora, sebbene i giorni trascorrano nel tedio assoluto, Leopardi si sente di nuovo libero, non più schiavo di quel giogo amoroso da cui era uscito stremato, passando dall’iniziale ed ingannevole illusione di poter essere amato alla triste certezza di un destino che invece lo priva di qualsiasi conforto sentimentale.  
Ora il poeta ha acquisito la consapevolezza che l’amore è mera illusione e che se da una parte una vita senza illusioni è come una notte oscura d’inverno, resta almeno quel sano distacco che consente di ridere, seppur amaramente, della vanità di tutte le cose.  
Adesso sì, finalmente, può permettersi di starsene sdraiato su un prato ad osservare il mondo circostante senza affanno e senza inutili patemi d’animo.