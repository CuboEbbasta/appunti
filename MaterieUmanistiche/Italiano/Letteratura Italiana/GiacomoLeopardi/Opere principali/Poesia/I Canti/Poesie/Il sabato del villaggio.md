Tra i più noti componimenti di **Giacomo Leopardi**, _**Il sabato del villaggio**_ consente di cogliere elementi e nodi concettuali di primaria importanza nella poetica e nella concezione del mondo dell’autore, quali [[La Teoria del Piacere]].

Afferente ai _[Canti](https://www.sololibri.net/Canti-Leopardi-quali-sono-cosa-sapere)_ (nella sezione nota come "Grandi idilli") e composta poco dopo _[La quiete dopo la tempesta](https://www.sololibri.net/la-quiete-dopo-la-tempesta-parafrasi-analisi-del-testo.html)_, nel settembre 1829, questa lirica muove dalla rappresentazione di una scena di vita paesana per indagare uno degli aspetti della teoria leopardiana del piacere: **il piacere non è mai attuale ma è sempre proiettato nel futuro, ovvero il piacere è attesa del piacere**.

**Canzone libera in endecasillabi e settenari**, raggruppati in **quattro strofe** di lunghezza differente, la lirica, dal punto di vista contenutistico è divisa in due parti asimmetriche, similmente a _La quiete dopo la tempesta_, con la quale condivide anche la tematica (la teoria del piacere che, però, nell’altro componimento è declinata diversamente: lì il piacere è figlio d’affanno).

**Nella prima parte** de _Il sabato del villaggio_ (vv. 1-37) troviamo la descrizione della **vita paesana**, nell’atmosfera di un sabato primaverile che volge al termine, quando gli abitanti si preparano al successivo giorno di festa. Compaiono nel canto figure esemplari, simboli della giovinezza, della vecchiaia e dell’infanzia spensierata. Altre figure alludono alla quotidianità della vita del mondo contadino e assurgono anche a simboli di una modernità lontana dallo stato di natura.  
Le descrizioni, caratterizzate nettamente dal **sensismo** leopardiano, sono fitte di rimandi contenutistici e formali alla tradizione classica (Virgilio e [Petrarca](https://www.sololibri.net/Petrarca-cose-da-sapere-vita-opere-poesie.html)).

**Nella seconda parte** del componimento, speculare alla prima, il poeta riflette sul fatto che è inutile attendere quel piacere che in realtà non giungerà mai, mentre continueranno a esser presenti noia e tristezza. Dalla settimana la riflessione sembra investire, poi, la vita: la **gioia della giovinezza** ingenerata dall’attesa per l’età adulta, sarà tradita da una **maturità dolorosa** e priva di piacere, **proprio come la domenica disillude l’attesa del sabato**.

**L’invito che chiude il componimento**, rivolto a un ragazzo ("garzoncello scherzoso"), simbolo dell’ingenuità e dell’inconsapevolezza umane, è a non farsi cogliere dall’ansia di crescere, **l’unica felicità possibile, infatti, è l’attesa** di un benessere a venire che, però, si rivelerà illusorio quando sarà raggiunto.

Anche se **temi e posizioni dottrinarie sono quelle proprie del pessimismo cosmico** il poeta non si abbandona a un lamento tragico, ma mantiene uno stile piano e pacato, con una sintassi che non è fratta da enjambements, inversioni o anastrofi marcate, quasi a voler esprimere quella malinconia che emergerà compiutamente solo nel monito finale, rivolto al garzoncello.

#Testo 
>La donzelletta vien dalla campagna,  
>In sul calar del sole,  
>Col suo fascio dell’erba; e reca in mano  
>Un mazzolin di rose e di viole,  
>Onde, siccome suole,  
>Ornare ella si appresta  
>Dimani, al dì di festa, il petto e il crine.  
>Siede con le vicine  
>Su la scala a filar la vecchierella,  
>Incontro là dove si perde il giorno;  
>E novellando vien del suo buon tempo,  
>Quando ai dì della festa ella si ornava,  
>Ed ancor sana e snella  
>Solea danzar la sera intra di quei  
>Ch’ebbe compagni dell’età più bella.  
>Già tutta l’aria imbruna,  
>Torna azzurro il sereno, e tornan l’ombre  
>Giù da’ colli e da’ tetti,  
>Al biancheggiar della recente luna.  
>Or la squilla dà segno  
>Della festa che viene;  
>Ed a quel suon diresti  
>Che il cor si riconforta.  
>I fanciulli gridando  
>Su la piazzuola in frotta,  
>E qua e là saltando,  
>Fanno un lieto romore:  
>E intanto riede alla sua parca mensa,  
>Fischiando, il zappatore,  
>E seco pensa al dì del suo riposo.
>
>Poi quando intorno è spenta ogni altra face,  
>E tutto l’altro tace,  
>Odi il martel picchiare, odi la sega  
>Del legnaiuol, che veglia  
>Nella chiusa bottega alla lucerna,  
>E s’affretta, e s’adopra  
>Di fornir l’opra anzi il chiarir dell’alba.
>
>Questo di sette è il più gradito giorno,  
>Pien di speme e di gioia:  
>Diman tristezza e noia  
>Recheran l’ore, ed al travaglio usato  
>Ciascuno in suo pensier farà ritorno.
>
>Garzoncello scherzoso,  
>Cotesta età fiorita  
>E’ come un giorno d’allegrezza pieno,  
>Giorno chiaro, sereno,  
>Che precorre alla festa di tua vita.  
>Godi, fanciullo mio; stato soave,  
>Stagion lieta è cotesta.  
>Altro dirti non vo’; ma la tua festa  
>Ch’anco tardi a venir non ti sia grave.

---

#Parafrasi
La ragazza torna dalla campagna
al tramonto
con il suo fascio di erba; e porta in mano
un mazzolino di rose e di viole,
con cui, come fa sempre,
si ornerà il petto e i capelli
per la festa della domenica.
La vecchietta è seduta a filare sulle scale
insieme alle vicine di casa,
rivolta verso il tramonto;
e racconta della sua gioventù,
quando si ornava nei giorni di festa,
e ancora giovane e bella era solita
ballare con i suoi compagni di gioventù.
Arriva il buio,
il cielo torna sereno, e tornano le ombre
delle colline e dei tetti
illuminati dalla luna appena spuntata.
La campana annuncia l'arrivo della festa;
e quando la senti diresti che sei felice.
I bambini riuniti nella piazzetta
fanno un bel rumore
con le loro urla e con i loro salti:
e intanto fischiettando fa ritorno
alla sua povera casa
il contadino
e fra sé pensa al riposo della domenica.

Poi quando ogni altra luce è spenta
e tutti tacciono,
si sentono i colpi del martello, si sente la sega
del falegname, che lavora chiuso nella sua bottega
al lume della lanterna,
e si affretta a terminare il lavoro
entro l'alba.

Questo è il giorno più bello della settimana,
pieno di speranza e di gioia:
le ore di domani porteranno
tristezza e noia, e ciascuno tornerà
a pensare alle solite preoccupazioni.

Ragazzo felice,
la gioventù
è come un giorno pieno di felicità,
un giorno luminoso, sereno,
che precede la tua età adulta.
Goditi il presente, fanciullo mio; questa è un'età
lieta e felice. Non voglio dirti altro; ma non
preoccuparti se il tuo giorno di festa tarda a venire.

#Analisi

---
**METRICA E RETORICA**:
v. 1 = donzelletta: arcaismo per la contadinella.  
v. 4 = rose e viole hanno periodi diversi di fioritura, si tratta, quindi, di una coppia di fiori improbabile, un dettaglio che non sfuggi a [Pascoli](https://www.sololibri.net/Giovanni-Pascoli-opere-e-poetica), grande esperto anche di botanica, che si sentì, pertanto, in diritto di esprimere un giudizio di astrattezza linguistica e lessicale su **Leopardi** e sul suo rifiuto del vero.  
v. 5 = Onde: con il quale.  
vv. 6-7 = appresta... festa: rima al mezzo che produce una grande musicalità e appare molto ben studiata perché riesce a dividere l’endecasillabo (v. 7) in un settenario e in un quinario.  
v. 7 = il crine: i capelli.  
v. 10 = incontro là dove si perde il giorno: volta verso occidente, dove tramonta il sole.  
v. 11 = e novellando vien del suo buon tempo: e raccontando parla della sua giovinezza. La vecchiarella, come ben dimostra la forma continuativa del verbo, prova piacere nel ricordare (rimembranza), si perde nei dettagli del ricordo, richiamando alla mente un’età lieta e ormai passata della vita; in tal modo, poi, il testo crea una sottile allusione al tema, tutto leopardiano, del ricordo malinconico di una felicità per sempre svanita e tramontata.  
v. 13 = i due aggettivi che costituiscono quasi una dittologia sinonimica alludono alla bellezza giovanile, sfiorita da tempo nel caso della vecchiarella.  
vv. 16-17 = torna azzurro: dopo la luce chiara del giorno si ha un passaggio atmosferico dove il cielo si fa di un azzurro cupo, poco prima del tramonto definitivo del sole.  
v. 19 = al biancheggiar della recente luna: sotto la luce biancastra della luna appena sorta.  
v. 20 = la squilla: la campana della chiesa.  
v. 28 = e intanto riede alla sua parca mensa: ritorna nel frattempo a casa per la sua povera cena. La figura dell’umile zappatore, oltre ad essere una rappresentazione oltremodo pregnante di un piccolo villaggio e dei suoi abitanti, è fitta di rimandi letterari che richiamano grandi modelli della tradizione: una delle _Ecloghe_ di Virgilio ma anche una delle liriche del _Canzoniere_ di [Petrarca](https://www.sololibri.net/Petrarca-cose-da-sapere-vita-opere-poesie.html), ripresa anche nel _[Canto notturno di un pastore errante dell’Asia](https://www.sololibri.net/canto-notturno-di-un-pastore-errante-dell-asia-parafrasi-analisi.html)_.  
v. 29 = È possibile notare qui un attento studio del gioco di rime: la rima al mezzo (fischiando) rimanda ai precedenti _gridando_ (v. 24) e _saltando_ (v. 26) mentre la parola in chiusura di verso (_zappatore_) rima con il precedente _romore_ (v. 27).  
v. 30 = seco: tra sé e sé.

v. 31 = face: luce.  
v. 32 = e tutto l’altro: ogni altra cosa.  
v. 34 = legnaiuol: falegname.  
v. 35 = alla lucerna: alla luce della lucerna.  
vv. 36-37 = s’adopra... dell’alba: si dà da fare per terminare il lavoro prima del sorgere della domenica, quando, secondo il precetto cristiano, si deve osservare l’assoluto riposo.

v. 39 = pien di speme: in un appunto dello [_Zibaldone_](https://www.sololibri.net/Lo-Zibaldone-di-Giacomo-Leopardi-contenuto-analisi) del 1 ottobre 1823 Leopardi osserva che significato primitivo e più proprio di _spes_ non è lo sperare quanto piuttosto l’aspettare indeterminatamente il bene o il male; la stessa accezione etimologica della parola è presente in un passo del _Canto notturno di un pastore errante dell’Asia_ (vv. 13-14: “poi stanco si riposa in su la sera: | altro mai non ispera”).  
v. 40 = diman: domani, ovvero domenica.  
v. 41 = al travaglio usato: al lavoro quotidiano, alle occupazioni abituali. Secondo una nota dello _Zibaldone_, del 12 febbraio 1821 il lavoro quotidiano e costante è il mezzo per raggiungere la maggiore felicità possibile, dal momento che è “il mezzo di distrazione il più facile, più sicuro e forte, più durevole, più frequente e generale e realizzabile nella vita”.  
v. 42 = in suo pensier: con la sua immaginazione.

v. 43 = Garzoncello scherzoso: fanciullo che vivi la tua esistenza spensieratamente.  
v. 44 = codesta... fiorita: codesta tua fanciullezza, si tratta di un’espressione di derivazione petrarchesca.  
v. 47 = che... vita: che anticipa la piena maturità della tua vita, come il sabato è la vigilia della festa.  
v. 48 = godi: sii felice di quello che ora sei; stato: condizione. La pacatezza quasi giocosa dei versi finali nasconde un’amara legge della vita, che Leopardi, ormai disilluso, affida al suo ragazzetto scherzoso; nella convinzione che non si è felici che prima di essere felici sembra riecheggiare chiaramente una massima di Jean-Jacques Rousseau (_L’on n’est heureux qu’avant d’être heureux_) che il poeta aveva annotato nello _Zibaldone_, nell’aprile del 1829.  
v. 50 = altro... vo’: non ti dirò altro (per non rattristarti).  
vv. 50-51 = ma la tua... sia grave: ma non ti dispiaccia che la maturità, la festa della tua vita, ancora tardi a venire.

---
**METRICA**:
Come già detto, _Il sabato del villaggio_ è una **canzone libera leopardiana**. Non presenta dunque uno schema metrico fisso, ma si può evidenziare il frequente ricorso alla **rima al mezzo** (es. "appresta"-"festa"), alle **assonanze** (es. "campagna"-"calar"-"ornava"-"sana"-"danzar") e alle **consonanze** (es. "affretta"-"tutta"-"tetti"-"frotta"-"tutto"-"sette").

---
**RETORICA**:
Per quanto riguarda la tramatura retorica del componimento, sottolineo la presenza di:

- **allitterazioni** e **richiami sonori**: es. "donzelletta", "vecchierella", "novellando", "sulla", "bella", "colli"; o i dittonghi ("giorno", "chiaro", "ciascuno", "gioia", "stagion", "pien", "pensier", "lieta")
- **enjambement**: vv. 4-5, 13-14-15, 20-21, 33-34, 36-37, 40-41, 44-45. 50-51
- **iperbato**: "tornare ella si appresta / dimani, al dì di festa, il petto e il crine"; "ed al travaglio usato / ciascuno in suo pensier farà ritorno"; "ma la tua festa / ch’anco tardi a venir non ti sia grave"
- **metafore**: "età più bella", "età fiorita", "stagion lieta" (impiegate per indicare la giovinezza); "festa" (l’età matura)
- **similitudine**: "cotesta età fiorita è come un giorno d’allegrezza pieno"
- **metonimia**: "sereno" (v. 17, per indicare il cielo)
- **anastrofe**: "novellando vien" (v. 11), "d’allegrezza pieno" (v. 45)
- **apostrofe**: "garzoncello scherzoso" (v. 43)
- **anadiplosi**: "un giorno d’allegrezza pieno / giorno chiaro, sereno" (vv. 45-46)
- **preterizione**: "altro dirti non vo" (v. 50)

---
#Commento
**"Sabato del villaggio"** è una delle poesie più significative di Giacomo Leopardi, scritta nel 1829 e pubblicata nella raccolta _Canti_. In questa lirica, Leopardi esplora il contrasto tra la speranza e la realtà, tra l'attesa e la delusione, temi che sono centrali nella sua visione del mondo. Il "sabato del villaggio" non è solo un giorno della settimana, ma diventa una metafora della condizione umana, dell'attesa di un futuro migliore che spesso si rivela illusoria.

### **Struttura e Forma**

La poesia è composta da 11 stanze di versi endecasillabi, con rime alternate. La metrica e la forma sono armoniose e regolari, creando un contrasto con i contenuti riflessivi e talvolta malinconici del testo. La ripetizione del termine "sabato" nelle strofe finali crea una sensazione di ciclicità, suggerendo che la condizione descritta nella poesia è una condizione universale e perpetua.

### **Il Tema dell'Attesa e della Speranza**

Il "sabato del villaggio" rappresenta la speranza e l'attesa del riposo, della felicità o della realizzazione che l’uomo tende a proiettare nel futuro. Per i giovani del villaggio, il sabato è il giorno in cui si attende il piacere, la fine della fatica della settimana, il giorno del riposo e della socializzazione. Leopardi descrive la serenità e l'entusiasmo dei giovani nel prepararsi a questa giornata, che viene vissuta come un anticipo di felicità. Tuttavia, questa attesa è destinata a rivelarsi fugace e deludente.

### **La Delusione della Realizzazione**

Nel corso della poesia, Leopardi compie una riflessione sul fatto che, mentre l’attesa del sabato è carica di speranza e di gioia, il sabato stesso, quando arriva, porta con sé solo una felicità superficiale e momentanea. La felicità del sabato, infatti, dura poco e si esaurisce velocemente, lasciando spazio alla consapevolezza che la vita è fatta di attese che non portano mai una felicità duratura. La poesia descrive come, una volta che il sabato arriva, il piacere non sia mai pari all’aspettativa che lo precede. La stessa situazione si ripete ogni settimana, come un ciclo che non porta a una reale realizzazione della felicità.

### **Il Contrastato "Oggi" e "Domani"**

Uno degli aspetti più significativi della poesia è la riflessione sul contrasto tra il presente ("oggi") e il futuro ("domani"). I giovani del villaggio sono pieni di speranza per il futuro, convinti che il sabato porterà con sé la realizzazione dei loro sogni. Tuttavia, la realtà è che il sabato, una volta arrivato, non è mai all’altezza delle aspettative. Questa visione della speranza come una promessa mai mantenuta è una metafora della condizione umana nella sua totalità: l'uomo tende sempre a idealizzare il futuro, ma quando arriva, il futuro è già diventato presente e non riesce mai a soddisfare pienamente le sue aspettative.

### **Il Ruolo del Poeta**

Leopardi, nel corso della poesia, si pone come testimone di questa condizione umana. La sua visione del mondo è segnata dal pessimismo, che in questa poesia si manifesta in modo evidente. L’attesa e la speranza sono visti come forze che alimentano la vita, ma sono anche condannati a non portare mai una vera soddisfazione. Il poeta si fa così portavoce di una riflessione più ampia sulla vanità delle aspettative umane e sull'illusione di felicità che si lega ai desideri futuri.

### **Il Tema della Vanità e della Ciclicità**

Il "sabato del villaggio" è anche una riflessione sulla ciclicità della vita. Ogni settimana, la stessa speranza e la stessa delusione si ripetono, suggerendo che l'attesa di un futuro migliore è una condanna che l'uomo non può sfuggire. Questo ciclo si ripete incessantemente, nonostante le aspirazioni e i desideri. Il sabato, quindi, diventa una metafora della vita stessa: una continua rincorsa alla felicità che si esaurisce quando finalmente arriva, lasciando il posto alla frustrazione e alla nostalgia.

### **Il Ruolo dell’Innocenza e della Maturità**

Leopardi contrappone nella poesia i giovani e gli anziani, con i primi pieni di speranze e il secondo consapevoli delle delusioni che la vita porta con sé. I giovani, infatti, vivono il sabato con entusiasmo e aspettativa, mentre gli anziani osservano con una certa rassegnazione, ormai consapevoli che il sabato non è altro che l’ennesima illusione destinata a svanire. In questo contrasto si riflette il passaggio dall’innocenza alla maturità, dalla speranza alla disillusione. Il poeta stesso si inserisce in questo ciclo, ormai disilluso, ma consapevole che la condizione umana è universale e inevitabile.

### **Conclusione**

"Sabato del villaggio" è una riflessione sull'attesa, sulla speranza e sulla disillusione, temi centrali nel pensiero leopardiano. La poesia descrive il contrasto tra le aspettative e la realtà, mostrando come la felicità che si attende nel futuro sia sempre destinata a deludere. Leopardi, con la sua visione pessimistico-esistenziale, esprime la difficoltà umana di trovare una soddisfazione duratura, e fa della condizione di attesa e delusione una delle caratteristiche fondamentali dell'esistenza. La poesia, pur nella sua malinconia, resta una delle riflessioni più acute e universali sulla condizione dell'uomo.