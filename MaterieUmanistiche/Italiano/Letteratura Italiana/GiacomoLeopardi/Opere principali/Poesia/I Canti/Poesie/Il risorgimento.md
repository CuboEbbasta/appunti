Il canto “IL RISORGIMENTO” ha una importanza particolare e fondamentale all’interno dell’intera raccolta poetica di Leopardi. Esso costituisce un hapax, (cioè è un esempio unico di componimento all’interno della raccolta dei canti) perché è scritto nell’insolito metro, per Leopardi, della strofetta metastasiana. Il poeta si trovava a Pisa dal novembre 1827 e dopo qualche mese di buona salute, fisica e psicologica, sentì rinascere dentro di sé l’ispirazione poetica, dopo 6 anni di aridità poetica. Il poeta, lieto di questa bella sensazione e rinascita, scrive subito una lettera (25 febbraio 1828) alla sorella nella quale le preannuncia il ritorno della vena poetica con queste belle parole: “Io sogno sempre di voialtri, dormendo e vegliando: ho qui in Pisa una certa strada deliziosa, che io chiamo Via delle rimembranze: là vo a passeggiare quando voglio sognare ad occhi aperti. Vi assicuro che in materia di immaginazioni, mi pare di esser tornato al mio buon tempo antico.” E subito dopo, Leopardi scrisse “IL RISORGIMENTO” a Pisa dal 7 al 13 aprile del 1828 e lo pubblicò nella prima edizione de “I Canti” del 1831 proprio quando sentì risorgere in sé la rinascita della poesia. Il titolo stesso del canto indica, con una sola parola, il risorgere della poesia nell’animo del poeta e la felicità che Leopardi provò dentro di sé e quindi il conseguente sentirsi rivivere alla vita dopo sei anni di aridità poetica. In questi sei anni di prosa (1822 – 1828), comunque Leopardi scrisse “Le Operette Morali” (una prima parte più corposa nel 1824 e altre due operette nel 1827) e buona parte delle riflessioni filosofiche e filologiche dello “Zibaldone”. La poesia è composta da venti strofe di otto settenari ciascuna (doppie quartine), col primo verso e il quinto sdruccioli, il quarto e l’ottavo tronchi e rimati tra loro a rima baciata e complessivamente da centosessanta versi.

#Testo 
> Credei ch’al tutto fossero  
> In me, sul fior degli anni,  
> Mancati i dolci affanni  
> Della mia prima età:  
> I dolci affanni, i teneri  
> Moti del cor profondo,  
> Qualunque cosa al mondo  
> Grato il sentir ci fa.
> 
> Quante querele e lacrime  
> Sparsi nel novo stato,  
> Quando al mio cor gelato  
> Prima il dolor mancò!  
> Mancàr gli usati palpiti,  
> L’amor mi venne meno,  
> E irrigidito il seno  
> di sospirar cessò!
> 
> Piansi spogliata, esanime  
> Fatta per me la vita;  
> La terra inaridita,  
> Chiusa in eterno gel;  
> Deserto il dì; la tacita  
> Notte più sola e bruna;  
> Spenta per me la luna,  
> Spente le stelle in ciel.
> 
> Pur di quel pianto origine  
> Era l’antico affetto:  
> Nell’intimo del petto  
> Ancor viveva il cor.  
> Chiedea l’usate immagini  
> La stanca fantasia;  
> E la tristezza mia  
> Era dolore ancor.
> 
> Fra poco in me quell’ultimo  
> dolore anco fu spento,  
> E di più far lamento  
> Valor non mi restò.  
> Giacqui: insensato, attonito,  
> Non dimandai conforto:  
> Quasi perduto e morto,  
> Il cor s’abbandonò.
> 
> Qual fui! quanto dissimile  
> Da quel che tanto ardore,  
> Che sì beato errore  
> Nutrii nell’alma un dì!  
> La rondinella vigile,  
> Alle finestre intorno  
> Cantando al novo giorno,  
> Il cor non mi ferì:
> 
> Non all’autunno pallido  
> In solitaria villa,  
> La vespertina squilla,  
> Il fuggitivo Sol.  
> Invan brillare il vespero  
> Vidi per muto calle,  
> Invan sonò la valle  
> Del flebile usignol.
> 
> E voi, pupille tenere,  
> Sguardi furtivi, erranti,  
> Voi de’ gentili amanti  
> Primo, immortale amor,  
> Ed alla mano offertami  
> Candida ignuda mano,  
> Foste voi pure invano  
> Al duro mio sopor.
> 
> D’ogni dolcezza vedovo,  
> Tristo; ma non turbato,  
> Ma placido il mio stato,  
> Il volto era seren.  
> Desiderato il termine  
> Avrei del viver mio;  
> Ma spento era il desio  
> Nello spossato sen.
> 
> Qual dell’età decrepita  
> L’avanzo ignudo e vile,  
> Io conducea l’aprile  
> Degli anni miei così:  
> Così quegl’ineffabili  
> Giorni, o mio cor, traevi,  
> Che sì fugaci e brevi  
> Il cielo a noi sortì.
> 
> Chi dalla grave, immemore  
> Quiete or mi ridesta?  
> Che virtù nova è questa,  
> Questa che sento in me?  
> Moti soavi, immagini,  
> Palpiti, error beato,  
> Per sempre a voi negato  
> Questo mio cor non è?
> 
> Siete pur voi quell’unica  
> Luce de’ giorni miei?  
> Gli affetti ch’io perdei  
> Nella novella età?  
> Se al ciel, s’ai verdi margini,  
> Ovunque il guardo mira,  
> Tutto un dolor mi spira,  
> Tutto un piacer mi dà.
> 
> Meco ritorna a vivere  
> La piaggia, il bosco, il monte;  
> Parla al mio core il fonte,  
> Meco favella il mar.  
> Chi mi ridona il piangere  
> Dopo cotanto obblio?  
> E come al guardo mio  
> Cangiato il mondo appar?
> 
> Forse la speme, o povero  
> Mio cor, ti volse un riso?  
> Ahi della speme il viso  
> Io non vedrò mai più.  
> Proprii mi diede i palpiti,  
> Natura, e i dolci inganni.  
> Sopiro in me gli affanni  
> L’ingenita virtù;
> 
> Non l’annullàr: non vinsela  
> Il fato e la sventura;  
> Non con la vista impura  
> L’infausta verità.  
> Dalle mie vaghe immagini  
> So ben ch’ella discorda:  
> So che natura è sorda,  
> Che miserar non sa.
> 
> Che non del ben sollecita  
> Fu, ma dell’esser solo:  
> Purchè ci serbi al duolo,  
> Or d’altro a lei non cal.  
> So che pietà fra gli uomini  
> Il misero non trova;  
> Che lui, fuggendo, a prova  
> Schernisce ogni mortal.
> 
> Che ignora il tristo secolo  
> Gl’ingegni e le virtudi;  
> Che manca ai degni studi  
> L’ignuda gloria ancor.  
> E voi, pupille tremule,  
> Voi, raggio sovrumano,  
> So che splendete invano,  
> Che in voi non brilla amor.
> 
> Nessuno ignoto ed intimo  
> Affetto in voi non brilla:  
> Non chiude una favilla  
> Quel bianco petto in se.  
> Anzi d’altrui le tenere  
> Cure suol porre in gioco;  
> E d’un celeste foco  
> Disprezzo è la mercè.
> 
> Pur sento in me rivivere  
> Gl’inganni aperti e noti;  
> E de’ suoi proprii moti  
> Si maraviglia il sen.  
> Da te, mio cor, quest’ultimo  
> Spirto, e l’ardor natio,  
> Ogni conforto mio  
> Solo da te mi vien.  
> Mancano, il sento, all’anima  
> Alta, gentile e pura,  
> La sorte, la natura,  
> Il mondo e la beltà.  
> Ma se tu vivi, o misero,  
> Se non concedi al fato,  
> Non chiamerò spietato  
> chi lo spirar mi dà.

---

#Parafrasi
I

(In questi ultimi anni)  
Ho creduto che, in me, per sempre,  
nel fior della mia fanciullezza,  
mancarono le dolci pene  
della mia giovinezza:  
(Credetti che mancarono)  
i dolci affanni, gli affettuosi sentimenti  
del mio profondo cuore  
e qualunque cosa del mondo che  
ci fa gradita la facoltà di emozionarci.

II  
Quanti lamenti e lacrime versai  
nella mia giovinezza,  
quando per la prima volta il dolore  
venne meno al mio cuore ghiacciato.  
I sentimenti conosciuti mancarono,  
l’amore venne meno  
e il cuore insensibile  
cessò di soffrire!

III  
Piansi la vita fatta per me  
spogliata, priva di bellezza e senz’anima;  
la Terra diventò arida  
rinchiusa in un eterno gelo invernale;  
Il giorno divenne arido  
la silenziosa notte divenne più sola e più buia;  
la luna si spense per me  
e le stelle si spensero per me.

IV  
Eppure tutti questi sentimenti  
erano la causa del mio soffrire (della mia vita):  
il cuore palpitava ancora  
nel profondo del mio petto.  
La mia stanca immaginazione  
ricercava le immagini consuete;  
e il dolore alimentava ancora  
la mia tristezza.

V  
Di lì a poco anche quest’ultimo  
dolore si spense in me  
e non mi restò altro che la  
forza di lamentarmi.  
Rimasi immobile: insensibile ed attonito,  
non chiesi aiuto:  
il cuore, sperduto e morto,  
si abbandonò a sé stesso.

VI  
Come diventai (misero e arido)!  
Quanto diventai diverso dal tempo  
quando molto ardore e beato inganno  
nella mia fanciullezza alimentai dentro di me.  
La rondine sveglia,  
cantando al nuovo giorno  
intorno alle finestre,  
non mi commosse più il cuore:

VII  
Nella solitaria città  
la campana del vespro,  
e il sole che tramonta non mi  
commossero più nel tiepido autunno.  
Inutilmente vidi risplendere  
il tramonto in un sentiero silenzioso,  
inutilmente la valle risuonò  
del tenue canto dell’usignolo.

VIII  
E voi, dolci occhi di fanciulle,  
sguardi furtivi e veloci,  
voi che cercate il primo amore eterno  
dai giovani amanti,  
e alla tua mano che hai offerto  
alla mia mano candida  
anche voi foste inutili a risvegliarmi  
dalla mia lunga inerzia.

IX  
Io, spogliato di ogni affetto,  
diventai triste, ma non fui turbato,  
e il mio animo rimase placido  
e il mio volto rimase sereno.  
Ho desiderato la fine  
della mia vita;  
ma questo stesso desiderio  
era spento nel mio cuore estenuato.

X  
Come chi conduce l’ultima parte  
della squallida età avanzata  
io conducevo, allo stesso modo,  
il fiorire della mia giovinezza:  
così tu, o mio cuore, trascinavi  
i giorni tremendi della giovinezza,  
così fugaci e brevi,  
che la sorte ci concesse.

XI  
Chi ora mi risveglia dalla  
mia grave e remota vita inerte?  
Quale virtù (forza) nuova è questa che  
ora io percepisco dentro di me?  
Sentimenti soavi, immagini antiche,  
emozioni del cuore ed illusioni beate  
a voi il mio cuore non  
è per sempre negato?

XII  
(Moti soavi e immagini) siete ancora voi  
l’unica luce dei miei giorni attuali?  
Affetti che io persi nella mia fanciullezza  
siete ancora voi e siete ritornarti?  
Se il mio sguardo scruta il cielo e  
tutte le rive verdi, ora,  
questo spettacolo mi ispira una  
emozione dolorosa e un piacere enorme.

XIII  
La campagna, il bosco e la montagna  
ritornano a vivere con me;  
il fiume parla al mio cuore  
e il mare riparla con me.  
Chi mi ridona il pianto dopo  
una così lunga apatia?  
E ora come appare diverso il mondo  
al mio sguardo?

XIV  
Forse, o mio povero cuore,  
la speranza ti ha rivolto un sorriso?  
Ahi io non vedrò mai più  
il viso della speranza.  
La natura mi diede, come mie proprie,  
le emozioni del cuore e le dolci illusioni.  
Però i tormenti addormentarono la mia  
innata virtù (di provare sensazioni ed illusioni);

XV  
Ma non la distrussero: nemmeno  
il fato e la sventura la vinsero;  
neanche la funesta verità,  
con la sua turpe visione, la vinse.  
Io so bene che ella (l’infausta verità) non concorda  
con le mie vaghe immagini gentili  
della vita: so che la natura è indifferente  
e che essa non prova pietà verso gli altri.

XVI  
Io so che essa (la natura) non spinge al bene (degli uomini)  
ma si preoccupa soltanto di metterli al mondo:  
so che alla natura non interessa altro  
che riservarci il dolore.  
So che il misero non trova  
pietà in mezzo agli uomini;  
so che lui, fuggendo velocemente,  
schernisce gli altri uomini.

XVII  
So che questo secolo meschino  
ignora le opere dell’ingegno e le nobili azioni;  
so che perfino la misera gloria non ripaga  
chi esercita studi importanti.  
E voi occhi tremuli  
e voi raggio divino  
so che risplendete inutilmente e  
so che l’amore non brilla in voi (occhi).

XVIII  
Nessun sentimento profondo ed intimo  
brilla in voi:  
e nessun bianco petto (di donna) racchiude  
in sé una favilla d’amore.  
Anzi il petto di questa donna deride  
le fragili cure d’amore degli innamorati;  
e anzi, la ricompensa e l’ardore  
di un amore celeste è il disprezzo.

XIX  
Ma, (nonostante questo amore poco sensibile), io sento di rivivere in me  
le illusioni conosciute e scoperte;  
e anzi il cuore si meraviglia ancora  
delle nuove emozioni che ritorna a provare.  
Mio cuore, un ultimo soffio vitale,  
l’ardore originario  
e ogni conforto mio  
vengono solo da te.

XX  
Alla mia anima, alta, gentile e pura,  
lo sento, mancano  
la buona sorte, la natura,  
il mondo, la bellezza e l’amore.  
Ma se tu ancora rimani in vita,  
o misero cuore, e non ti concedi alla morte,  
io non chiamerò spietato  
colui il quale mi dà la vita.

#Analisi

---
**METRICA**:
La poesia è scritta in **verso endecasillabo**, che è tipico della lirica italiana, particolarmente nella tradizione leopardiana. L’endecasillabo, con la sua struttura di undici sillabe, conferisce alla poesia un ritmo elevato e musicale, adatto a esprimere le riflessioni profonde del poeta.

L’autore alterna i versi **piani** (con la cesura nella settima sillaba) e **tronchi** (con la cesura nell’ottava), creando una variazione ritmica che accentua il contrasto tra la serenità delle prime riflessioni e la frenesia del disincanto successivo. In particolare, l’alternanza di questi due tipi di verso serve a costruire il contrasto tra l’iniziale speranza e la successiva delusione.

In generale, Leopardi non segue una rima fissa, ma l'andamento metrico è comunque molto regolare. La libertà che il poeta si prende nella rima non fa altro che accentuare il senso di disordine e di frustrazione che permea la sua riflessione sul Risorgimento.

---
**RETORICA**:
- **Metafora**:  
    Leopardi fa uso di metafore per esprimere il suo disincanto nei confronti delle speranze di riscatto del popolo italiano. Un esempio significativo si trova nei versi:
    
    "Tutto è frutto di inganno"  
    
    Qui, l'idea di "inganno" è una metafora che rappresenta la speranza illusoria di un cambiamento positivo che, in realtà, si trasforma in delusione.
    
- **Anastrofe**:  
    La struttura dell’anastrofe (inversione dell'ordine naturale delle parole) appare in vari punti per dare maggiore enfasi o per esprimere una riflessione più profonda. Un esempio di anastrofe è nel verso:
    
     "Già la fama della guerra"  
     
    Qui, l’ordine naturale sarebbe "la fama della guerra già", ma l'inversione serve a creare  una sensazione di urgenza e a mettere in evidenza la famosa "guerra" che, purtroppo, non porterà ai risultati sperati.
    
- **Iperbole**:  
    L’iperbole è utilizzata da Leopardi per esagerare e sottolineare l’intensità delle sensazioni che il poeta prova. Ad esempio:
    
     "E tu, che pur dai lontani mari"  
     
    Questo verso esprime un senso di distanza e di lontananza quasi irraggiungibile,   suggerendo una situazione irreparabile.
    
- **Antitesi**:  
    Leopardi usa l'antitesi per mettere in contrasto la speranza e la realtà, per evidenziare il  conflitto tra l’idealizzazione e la delusione. Un esempio è:
    
     "Gioia, più che sperata"  
     
    Qui si contrappone l’idea di una speranza di felicità alla realtà della sofferenza.
    
- **Personificazione**:  
    Leopardi personifica la "Nazione", facendola diventare una figura che prova emozioni e  che è vittima di inganni. Un esempio è:
    
     "La Nazione, afflitta, e non sa"  
     
    In questo caso, la Nazione è trattata come se fosse un’entità che può soffrire e non   comprendere la propria condizione.
    
- **Allitterazione**:  
    In alcune strofe, Leopardi utilizza l’allitterazione per dare ritmo e intensificare l’emozione del momento. Un esempio si trova nei versi:
    
     "Suon di trombe, voce di battaglia"  
     
    L’allitterazione del suono della "t" e della "b" crea un effetto ritmico che imita il rumore della battaglia.
    
- **Paradosso**:  
    Leopardi introduce un paradosso quando afferma che, nonostante l’Italia stia vivendo  un periodo di riscatto, il risultato è una frustrazione generale:
    
     "L'Italia resuscita e muore"  
     
    Qui, c'è un paradosso che esprime l'idea che il risorgimento sia, in realtà, una morte  simbolica delle speranze del popolo.
    
- **Domanda retorica**:  
    Leopardi usa domande retoriche per coinvolgere il lettore e per esprimere la sua incredulità e il suo disincanto:
    
     "Non è forse una verità?"  
     
    La domanda, pur essendo formulata in modo interrogativo, in realtà non richiede una risposta, poiché l’autore afferma la sua verità con forza.

---
#Commento
L’importanza di questo canto, scritto per la ritrovata vena, è descritta molto bene da Ugo Dotti: “Il risorgimento costituisce un canto cardine: riassuntivo di una esperienza trascorsa e insieme momento basilare della poesia futura. Occorrerà ora riflettere sulla particolarissima scelta del metro usato come abbiamo detto della strofetta metastasiana” (da Giacomo Leopardi Canti – A cura di Ugo Dotti – Feltrinelli Editore – Pag. 75). Leopardi inizia il canto con un flashback dal quale poi ripercorre tutto il suo passato che divide in tre grandi periodi e per questo motivo anche il canto è diviso in tre parti:  
1. La prima parte comprende i versi da 1 a 40 e ripercorre la prima giovinezza del poeta (1818 – 1822);  
2. La seconda parte comprende i versi da 41 a 80 e ripercorre la giovinezza matura di Leopardi (1823 – 1828);  
3. La terza parte comprende i versi da 81 a 160 e ripercorre il periodo che va dall’ultima parte del 1827 al mese di aprile del 1828 quando appunto Leopardi avverte dentro di sé il ritorno impetuoso ed irrefrenabile della poesia. Il ritorno della poesia per il poeta è però un fatto inaspettato ed inspiegabile, e, per questo motivo, la rinascita poetica è struggente e quasi miracolosa. Quindi la resurrezione poetica è sorgente di una maggiore gioia, quasi una stupefazione, perché Leopardi credeva che la vena poetica fosse in lui ormai inaridita e secca. Il canto “Il Risorgimento” dunque esprime e ripercorre in sé tutta l’esperienza e la vita passata del poeta; ma Leopardi riesce a riordinare il passato e a dispiegarlo in modo ordinato e pulito con una calma interiore ed una serenità quasi stoica. Ovviamente Leopardi non conosce, anche se lo presagisce, tutto il suo travagliato, affannoso e doloroso scompiglio amoroso futuro che proverà a causa dell’infelice innamoramento verso la signora Fanny Targioni Tozzetti. Ma ciò che più conta per Leopardi è, nella primavera del 1828, la rinascita della vena poetica e la riconquista della poesia che costituì per lui certamente uno dei pochi momenti di felicità che provò in tutta la sua vita. Questo momento di euforia e gioia è molto bene descritto da Ugo Dotti: “Il Risorgimento, il miracolo del risorgimento della poesia dopo tanti anni di silenzio e di gelo filosofico; il rinnovamento del palpito del cuore dopo tanto speculare sull’”acerbo vero”; la rinascita, insomma: la meraviglia della rinascita e la sua estatica contemplazione. Il brioso ritmo settecentesco della strofetta metastasiana riesce a meraviglia in questo proposito; lo fissa come un momento capitale nella carriera artistica del poeta e ne fa un episodio decisivo.” (da Giacomo Leopardi Canti – A cura di Ugo Dotti – Feltrinelli Editore – Pag. 76). Ma il componimento “Il Risorgimento” esprime anche, accanto alla rinascita poetica, anche la delusione per la mancanza dell’amore; infatti, il poeta, esprime tutto il suo rammarico per la sua infelice condizione umana che lo ha portato a cercare negli anni passati disperatamente una donna con la quale soddisfare il suo bisogno d’amore. Purtroppo per Leopardi, la sua vita fu solo una collezione di cocenti delusioni in amore tra le quali quella provata per la contessa Teresa Carniani Malvezzi a Bologna nel 1826 e quindi ancora viva nel suo animo al momento della stesura de “Il Risorgimento”. Infatti diversi critici letterari, tra cui Luigi Russo, vedono e intravedono nei versi 133 – 144 uno sfogo e un rimprovero per questo amore non corrisposto dalla contessa. A conferma di questa tesi, il critico Luigi Russo riporta un noto episodio accaduto tra la contessa ed il poeta: “A me pare evidente qui l’allusione all’idillio letterario, tessuto con la Carniani Malvezzi. Per quell’amore con la Malvezzi, ha avuto corso il famoso aneddoto che egli si gettasse in ginocchio davanti a lei e la donna avrebbe chiamato il servo perché “il signor conte aveva bisogno di un bicchiere d’acqua” (dai Classici Italiani – Vol. III – L’ottocento – a cura di Luigi Russo e Riccardo Rugani – Sansoni Editore – pag. 744). Io, Biagio Carrubba, credo che il fascino ineguagliabile di Leopardi consista soprattutto nel parlare d’amore in modo drammatico e infelice; è proprio questo fascino supremo dei suoi versi a fare apprezzare e ad amare, a noi lettori, quanto più possibile la vita amorosa. Più Leopardi si lamenta della sua vita infelice e drammatica e dei suoi amori infelici, più noi lettori apprezziamo e capiamo l’importanza capitale dell’amore così come è ben descritto dal poeta nei versi 57 – 63. Io credo che la bellezza del canto risieda nell’uso magistrale delle strofette metastasiane e soprattutto nel fatto che **“IL RISORGIMENTO”** costituisca uno dei pochi canti in cui Leopardi, oltre ad esprimere in breve il suo pessimismo e diniego verso la vita, esprime anche la sua felicità per il ritorno della vena poetica e per la ripresa dell’entusiasmo verso la vita. Io, Biagio Carrubba, credo che il fascino della poesia leopardiana stia proprio nel rapporto tra il suo mondo interiore e i suoi versi e la ricerca continua ed incessante di un amore per soddisfare il suo bisogno di amare. Infatti la sua poesia esprime e manifesta il mondo interiore, magnetico, lirico, poetico, passionale del giovane poeta, il quale, con i suoi versi ha lottato, per tutta la sua vita, per ottenere e conquistare un po’ di amore da qualche giovane donna, ma non ebbe mai il piacere di riuscire a baciare una donna. Leopardi nei suoi versi, credendo di individuare come capro espiatorio dei suoi problemi la natura matrigna, esprime con piena forza, con una lexis magnetica ed affascinante, tutta la sua volontà per conquistarsi una vita sana, serena, soddisfatta, piena di fascino e di gloria, ma non ci riuscì mai.