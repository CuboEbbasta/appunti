**Foscolo** fu lo scrittore che più compiutamente **incarnò**, nell’Italia tra fine Settecento e inizio Ottocento, ==i tratti di un’età di transizione, tra rivoluzione e restaurazione, razionalismo e culto del sentimento, Classicismo e Romanticismo==. **Nelle sue opere** **questi elementi s’intrecciano in vario**
**modo**. Possiamo rintracciare in Foscolo alcuni motivi fondamentali che si ritrovano in tutta la cultura europea **nel passaggio dall’Illuminismo al Romanticismo**. Tra questi:
-  **la denuncia dell’intellettualismo** e **la rivendicazione del valore del sentimento**;
-  **l’amore per la libertà**, **il ripudio del cosmopolitismo e l’ideale della patria-nazione**;
-  **la continuazione in chiave pessimistica del materialismo settecentesco** e, parallelamente, **l’esigenza di ridare sacralità e certezza agli ideali delusi dal corso della storia**;
- **l’idealizzazione (classicistica) dell’armonia**, della grazia e, parallelamente, **la (romantica) tensione al sublime**;
- **I miti romantici dell’esilio**, **dell’individuo eroico in urto col mondo**, **del poeta-vate** (cantore del popolo e del suo tempo).
- Gli altri **miti neoclassici della bellezza rasserenatrice**, **della poesia istitutrice di civiltà**, **dell’antica Ellade come sede di una vita più armoniosa e vera**.

==Il sentimentalismo, il nazionalismo, il materialismo e lo spiritualismo== sono invece **i caratteri tipici della letteratura “preromantica”** di cui ==Foscolo può essere considerato un interprete==. A questi elementi di fondo si aggiungono altri motivi più specifici:

- **La sensibilità per i paesaggi orridi e le rovine**, **per la potenza distruttrice della natura**.
- **Romantico è anche il gusto foscoliano per il sublime** (soprattutto **nel carme dei Sepolcri esso diviene espressione di un animo grande**, mosso da forti passioni).
- **Lo stile è teso**, **concitato**, **denso**, **a volte frammentario**, **tragico**, **altisonante**.
- **Il forte senso d’insoddisfazione e d’inquietudine che trapela da moltissime sue pagine**.

**Sul piano intellettuale**, Foscolo si era **formato alle idee illuministiche**; ma questa **formazione** viene poi da lui **rivissuta con passionalità e con quegli accenti dolenti che sono tipici del primo Romanticismo**. ==La fiducia nel progresso appare in lui fin dall’inizio incrinata==; ==alla ragione illuministica== ==si accompagna costantemente il sentimento romantico quale criterio di conoscenza della realtà==. **Alla fine** egli ==diviene il poeta della continua oscillazione tra ragione e cuore==. Infatti ==la ragione== gli **offre** le ==“verità”== filosofiche dell’Illuminismo (**ogni cosa muore**, **nulla vale la pena del vivere**), ma ==il cuore== alimenta le ==“illusioni”== di **virtù**, **amore**, **patria**, **bellezza**, **poesia**. **Questi motivi caratterizzano** sia **i sonetti giovanili**, specie **_Alla sera_ e _In morte del fratello Giovanni_**, sia **le _Ultime lettere di Jacopo Ortis_**.

**Per** diversi **altri aspetti**, ==Foscolo appare un autore classicista==. ==Egli guarda all’antico come a un mondo ideale e perfetto, come a un esempio di superiore equilibrio tra passioni e dominio razionale di esse==. **In lui**, perciò, **i miti dell’antichità rivivono non per un omaggio alle mode letterarie dell’epoca** (come avveniva per esempio in molte opere di Vincenzo Monti), **bensì per un profondo bisogno spirituale**. Infatti, **la serenità dei classici lo aiuta a placare l’inquietudine e la disarmonia interiore**. ==Foscolo sente il fascino dell’antico in quanto sfera lontana, irraggiungibile, a cui tendere con infinita nostalgia==: ==il suo classicismo è perciò venato di romanticismo== (è un **classicismo romantico**) **come** avviene **in diversi grandi autori di quell’epoca**, come i tedeschi Wolfgang **Goethe** e Friedrich **Hölderlin** e l’inglese John **Keats**.

---
[[I Sepolcri]]
[[Le Odi]]
[[Le Ultime Lettere di Jacopo Ortis]]
[[Le Grazie]]
[[Sonetti]]