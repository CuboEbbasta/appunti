[**Ugo Foscolo**](https://it.wikipedia.org/wiki/Ugo_Foscolo) nasce a ==Zacinto==, isola dell’arcipelago greco il ==6 febbraio 1778==, da **Andrea**, medico di
origine veneziana e da **Diamantina Spatis**. 

Compie i **primi studi** nel seminario di **Spalato**, rivelandosi irrequieto e ribelle, ma dotato di straordinario ingegno. **Dopo la morte del padre** torna per un **breve periodo a Zante**, poi **ritorna a Venezia** dove **completa i propri studi.**

**Frequenta i salotti letterari di due gentildonne veneziane**, **Giustina Renier e Isabella Teotochi**, conosce il Cesarotti, il Pindemone ed altri letterati dell’epoca. In questi anni, **caratterizzati da frequenti amori e passioni, egli incomincia la sua attività poetica e matura un ideale poetico rivoluzionario e libertario, che lo rende sospetto alle autorità del governo veneto**.

**Si rifugia prima sui Colli Euganei**, **poi a Bologna** (dove si arruola nell’esercito napoleonico tra i Cacciatori a cavallo), **poi ritorna a Venezia**. ==Deluso politicamente dalla cessione di Venezia all’Austria da parte di Napoleone Bonaparte con il trattato di Campoformio, malvisto dalle autorità venete ed austriache, ripara a Milano== dove incontra e frequenta il Parini, il Monti, il Lomonaco, **fondando** insieme un **giornale di ispirazione tipicamente giacobina**, il “Monitore italiano”. **Nel 1798**, si **trasferisce nuovamente a Bologna**, **dove incomincia a stampare l’Ortis** , **ma la stampa resterà interrotta** perché, **in seguito alla campagna antinapoleonica degli Austro-Russi**, i**l poeta riprende servizio nell’esercito rivoluzionario**, **fedele**, nonostante l’amarezza per Campoformio, **al proprio ideale di patria e di democrazia.**

Convinto che almeno l’onore, bene irrinunciabile, sia conservabile con le armi, nonostante la caduta delle illusioni illuministiche, **combatte contro gli Austriaci in Lombardia e in Liguria**. 

**Prosegue l’attività letteraria** (Odi, Sonetti, le Traduzioni, il carme Dei Sepolcri).
**Al culmine della carriera letteraria viene nominato professore di eloquenza italiana e latina all’Università di Pavia**, ma **non potrà mai cominciare effettivamente l’insegnamento**, perché **la cattedra viene subito soppressa**.

**Andrà a Firenze**, **dove vivrà uno dei momenti più interessanti della sua vicenda biografica e letteraria**. In seguito alla caduta Del Regno italico, rifiuta di collaborare con il governo austriaco che gli ha offerto la direzione di una rivista letteraria ed emigra in Svizzera.

**Ricercato dagli Austriaci. si trasferisce a Londra; ma ben presto il soggiorno londinese diventa difficile** per le ristrettezze economiche e per l’amarezza derivante dalle delusioni politiche e letterarie, completamente sfiduciato nei confronti degli ideali, rifiuta la proposta del Pellico di collaborare al “Conciliatore”.

==Finirà i suoi giorni in un sobborgo londinese nel 1827==; **nel 1871 le sue spoglie saranno trasferite in Santa Croce di Firenze**, **la chiesa che ospita le tombe dei grandi, com’egli stesso scrive nei Sepolcri**.

---
[[MaterieUmanistiche/Italiano/Letteratura Italiana/UgoFoscolo/Eredità culturale|Eredità culturale]]

[[MaterieUmanistiche/Italiano/Letteratura Italiana/UgoFoscolo/Opere principali/Opere principali]]

[[MaterieUmanistiche/Italiano/Letteratura Italiana/UgoFoscolo/Pensiero e Temi principali/Pensiero e Temi principali]]



