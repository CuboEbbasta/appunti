**Il capolavoro di Foscolo**, ==il carme _Dei sepolcri_==, è un ==poemetto in endecasillabi sciolti== **che combina vari generi**:

- ==**Epistola in versi**, in quanto l'opera è dedicata "A Ippolito Pindemonte"== (amico poeta veronese che risponderà con _I cimiteri_).
- ==**Poemetto didascalico**, con ampie visioni storiche e sociali== (simile al _Giorno_ di Parini).
- ==**Elegia sepolcrale**, ispirata ai poeti inglesi del Settecento==.

**Foscolo** **chiama l'opera =="carme"**==, **un termine** che, nel **latino classico**, ==**indicava una forma di poesia solenne e religiosa**==, **==rinnovata da lui come un ibrido tra lirica ed epica==**. **La sua poesia** è ==concepita come un'arte pura, che unisce immaginazione e sentimento, capace di parlare “alla fantasia e al cuore”==.

==_I sepolcri_ furono composti a Milano nel 1806 e pubblicati nel 1807==. **L’opera ==trae spunto da conversazioni con Pindemonte== riguardo ==l’Editto napoleonico di Saint-Cloud**==, che ==**vietava la sepoltura dei cadaveri illustri nelle chiese e la decorazione delle tombe aristocratiche**==. **Questo suscitò vivaci discussioni**: **inizialmente Foscolo aveva sostenuto la legge**, **ma poi si oppose**, **sostenendo che le tombe dei grandi uomini fossero simbolo di virtù e civiltà**.

**Nel _Dei sepolcri_**, Foscolo ==esprime una riflessione filosofica sulla vita e la morte==sostenendo che **le tombe non hanno valore per la resurrezione dei corpi**, **ma per il loro significato civile e morale**. **Le tombe dei grandi italiani**, come quelle di Santa Croce, **alimentano l'amore per la patria e l'emulazione della virtù**. **Foscolo celebra anche il mito della poesia come eterna**, che, **come nel caso di Troia**, **sopravvive alle distruzioni del tempo**. Per lui, ==la morte diventa ricerca di vita, un modo per sfidare il tempo attraverso la memoria e la poesia==.

**Il carme si sviluppa** attraverso **transizioni**, **passaggi inattesi e audaci tra argomenti**, a volte **affidati a cambiamenti di lingua o a particelle che assumono nuovi significati in base al contesto**, come nel caso delle particelle _ma_ e _e_ (versi 23, 51, 226, 235).